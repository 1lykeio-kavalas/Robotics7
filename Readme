7ος Διαγωνισμός Ρομποτικής ΕΛΛΑΚ

Chat Guide Bot

Δημιουργία ενός ρομπότ το οποίο θα έχει αλληλεπίδραση με τους ανθρώπους. Κάνοντας χρήση της Τεχνητής Νοημοσύνης θα παρέχει πληροφορίες για διάφορα θέματα αλλά και θα παίζει τον ρόλο του «κοινωνικού» ρομπότ που θα μπορεί να διασκεδάζει με αστεία, ανέκδοτα και γρίφους τους περαστικούς ή τους μαθητές στην αυλή του σχολείου.     
Μερικές από τις λειτουργίες του ChatBot μας θα μπορούσε να είναι οι εξής: 
•	Να ενημερώνει τους ανθρώπους για την ιστορία, τα αξιοθέατα και τα πολιτιστικά στοιχεία ενός δημόσιου χώρου, χρησιμοποιώντας διαδραστικό τρόπο.
•	Να προσφέρει συμβουλές για τοποθεσίες ή δρομολόγια, βοηθώντας τουρίστες και ντόπιους να προσανατολιστούν.
•	Να παρέχει στιγμές χαλάρωσης, λειτουργώντας ως "ψυχολόγος του δρόμου", προσφέροντας ενθάρρυνση ή μικρές συμβουλές ζωής.
•	Να λέει αστείες ιστορίες ανέκδοτα και γρίφους.
•	Να παίζει παιχνίδια γνώσεων με τους περαστικούς ή με τους μαθητές του σχολείου.

Εξαρτήματα και Υλικά:
•	Μικροελεγκτής: Raspberry Pi ή Arduino με Wi-Fi/Bluetooth.
•	Οθόνη: Μια μικρή LCD ή LED οθόνη για προβολή μηνυμάτων.
•	Ηχείο: Για ομιλία και ήχους.
•	Μικρόφωνο: Αν επιλέξουμε χρήση φωνητικής αλληλεπίδρασης.
•	Μπαταρία: Για φορητή λειτουργία.
•	Filament:  Για 3d εκτύπωση του πλαισίου που θα μπει η κατασκευή μας.

Εκπαιδευτικοί στόχοι:

•	Ανάπτυξη δεξιοτήτων στις ΤΠΕ: Οι μαθητές θα μάθουν πώς λειτουργούν τα chatbot και η τεχνητή νοημοσύνη, κατανοώντας βασικές έννοιες της πληροφορικής.
•	Ενίσχυση της διαδραστικής μάθησης: Οι μαθητές θα αναπτύξουν δεξιότητες επικοινωνίας με υπολογιστικά συστήματα και θα μάθουν να αξιοποιούν τα εργαλεία της τεχνολογίας στην εκπαιδευτική διαδικασία.
•	Επίλυση προβλημάτων και δημιουργική σκέψη: Οι μαθητές θα συμμετέχουν σε δραστηριότητες που προάγουν την κριτική σκέψη και την επίλυση προβλημάτων.
•	Εξοικείωση με την τεχνητή νοημοσύνη: Κατανοούν πώς τα chatbot και οι AI αλγόριθμοι αλληλεπιδρούν με το χρήστη, αποκτώντας πρακτική εμπειρία.


